=== Про систему контролю версій

(((version control)))
Що таке "система контролю версій", і чому це важливо?
Система контролю версій - це система, що записує зміни у файл або набір файлів протягом деякого часу, так що ви зможете повернутися до певної версії пізнише.
Як приклад, в цій книзі, для файлів, що знаходяться під контролем версій, буде використовуватися код програмного забезпечення, хоча насправді ви можете використовувати контроль версій практично для будь-яких типів файлів.

Якщо ви графічний або веб-дизайнер і хочете зберегти кожну версію зображення або макета (швидше за все, захочете), система контролю версій (далі СКВ) якраз те, що потрібно.
Вона дозволяє повернути файли до стану, в якому вони були до змін, повернути весь проект до попереднього стану, побачити зміни, побачити, хто останній міняв щось і спровокував проблему, хто вказав на проблему і коли, та багато іншого.
Використання СКВ також в цілому означає, що, якщо ви зламали щось або втратили файли, ви просто можете все виправити.
Крім того, ви отримаєте все це за дуже невеликі накладні витрати.

==== Локальні системи контролю версій

(((version control,local)))
Багато людей в якості одного з методів контролю версій застосовують копіювання файлів в окрему директорію (можливо навіть директорію з відміткою за часом, якщо вони достатньо розумні).
Даний підхід є дуже поширеним завдяки його простоті, проте він, неймовірним чином, схильний до появи помилок.
Можна легко забути в якій директорії ви знаходитеся і випадково змінити не той файл або скопіювати не ті файли, які ви хотіли.

Щоб справитися з цією проблемою, програмісти давно розробили локальні СКВ, що мають просту базу даних, яка зберігає всі зміни в файлах під контролем версій.

.Локальні системи контролю версій.
image::images/local.png[Local version control diagram]

Одним з найбільш поширених інструментів СКВ була система під назвою RCS, яка досі поширюється з багатьма комп'ютерами сьогодні.
Навіть популярна операційна система Mac OS X включає в себе команду rcs при інсталяції Developer Tools.
RCS зберігає набори латок (тобто, відмінності між файлами) в спеціальному форматі на диску; він може заново відтворити будь-який файл, як він виглядав, в будь-який момент часу, шляхом додавання всіх латок.

==== Централізовані системи контролю версій

(((version control,centralized)))
Наступним важливим питанням, з яким стикаються люди, є необхідність співпрацювати з іншими розробниками.
Щоб справитися з цією проблемою, були розроблені централізовані системи контролю версій (ЦСКВ).
Такі системи як CVS, Subversion і Perforce, мають єдиний сервер, який містить всі версії файлів, та деяке число клієнтів, які отримують файли з центрального місця.
Протягом багатьох років, це було стандартом для систем контролю версій.

.Централізовані системи контролю версій.
image::images/centralized.png[Centralized version control diagram]

Такий підхід має безліч переваг, особливо над локальними СКВ.
Наприклад, кожному учаснику проекту відомо, певною мірою, чим займаються інші.
Адміністратори мають повний контроль над тим, хто і що може робити; і це набагато легше адмініструвати з ЦСКВ, ніж мати справу з локальними базами даних для кожного клієнта.

Але цей підхід також має деякі серйозні недоліки.
Найбільш очевидним є єдина точка відмови, яким є централізований сервер.
Якщо сервер виходить з ладу протягом години, то протягом цієї години ніхто не може співпрацювати або зберігати зміни над якими вони працюють під версійним контролем.
Якщо жорсткий диск центральної бази даних на сервері пошкоджено, і своєчасні резервні копії не були зроблені, ви втрачаєте абсолютно все - всю історію проекту, крім одиночних знімків проекту, що збереглися на локальних машинах людей.
Локальні СКВ страждають тією ж проблемою - щоразу, коли вся історія проекту зберігається в одному місці, ви ризикуєте втратити все.

==== Децентралізовані системи контролю версій

(((version control,distributed)))
Долучаються до гри децентралізовані системи контролю версій (ДСКВ).
В ДСКВ (таких як, Git, Mercurial, Bazaar або Darcs), клієнти не просто отримують останній знімок файлів репозиторію: вони повністю відображають сховище.
Таким чином, якщо вмирає який-небудь сервер, через який співпрацюють розробники, будь-який з клієнтських репозиторіїв може бути скопійований назад до серверу, щоб відновити його.
Кожна копія дійсно є повною резервної копією всіх даних.

.Децентралізовані системи контролю версій.
image::images/distributed.png[Distributed version control diagram]

Більш того, багато з цих систем дуже добре взаємодіють з декількома віддаленими репозиторіями, так що ви можете співпрацювати з різними групами людей, застосовуючи різні підходи в межах одного проекту одночасно.
Це дозволяє налаштувати декілька типів робочих процесів, таких як ієрархічні моделі, які неможливі в централізованих системах.
