=== Git у Visual Studio

(((Visual Studio)))
Починаючи з версії Visual Studio 2013 Update 1, користувачі Visual Studio мають безпосередньо вбудований у своє IDE клієнт Git.
Visual Studio була мала функціонал інтеграції з керуванням коду вже деякий час, проте він був орієнтований на централізовані системи з можливістю блокувати файли, а Git не дуже пасував до такого процесу роботи.
Підтримка Git у Visual Studio 2013 була відокремлена від цього старшого функціоналу, і в результаті отримано набагато ліпший зв’язок між Visual Studio та Git.

Щоб знайти цей функціонал, відкрийте проект під контролем Git (чи просто зробіть `git init` в існуючому проекті), виберіть View > Team Explorer меню.
Ви побачите вікно "Connect" (під’єднатися), яке виглядає приблизно так:

.Зв’язок зі сховищем Git з Team Explorer.
image::images/vs-1.png[Зв’язок зі сховищем Git з Team Explorer.]

Visual Studio пам’ятає всі проекти, які ви відкривали та перебувають під керуванням Git, та вони доступні зі списку знизу.
Якщо ви не бачите там того, що вам потрібно, клацніть на посилання "Add" (додати) та наберіть шлях до робочої директорії.
Подвійне натискання на один з локальних сховищ Git переведе вас до вигляду Home, який виглядає як <<vs_home>>.
Це центральне місце для виконання дій Git; коли ви _пишете_ код, ви напевно проводите більшість часу у вікні "Changes", проте коли настає час для отримання змін, що їх зробили інші з вашої команди, то ви використовуєте вікна "Unsynced Commits" та "Branches".

[[vs_home]]
.Вигляд "Home" репозиторія Git у Visual Studio.
image::images/vs-2.png[Вигляд "Home" репозиторія Git у Visual Studio.]

Visual Studio тепер має могутній орієнтований на завдання інтерфейс для Git.
Він включає перегляд лінійної історії, відображення різниці, команди для віддалених сховищ, та багато інших можливостей.
Задля повної документації цього функціоналу (який не вміщається тут), перейдіть до http://msdn.microsoft.com/en-us/library/hh850437.aspx[].
