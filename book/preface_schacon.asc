[preface]
== Передмова від Скота Чакона

Ласкаво просимо до другого видання Pro Git.
Перше видання було опубліковано близько чотирьох років тому.
Відтоді багато чого змінилось, але важливі речі залишились незмінними.
Тим часом, поки більшість команд та понять залишаються актуальними сьогодні, оскільки команда ядра Git фантастична в плані збереження зворотної сумісності, стались значні доповнення та зміни в навколишньому оточенні Git.
Друге видання цієї книги призначено описати ці зміни та оновити книжку, щоб вона могла бути більш корисною для нового користувача.

Коли я писав перше видання, Git ще був складним для використання і ледь прийнятним інструментом для хакерів.
Він починав набирати обертів у деяких спільнотах, але ще навіть близько не досяг тієї всюдисущості яку має сьогодні.
Відтоді, майже кожна спільнота відкритого коду прийняла його.
Git зробив неймовірний прогрес на Windows, в різноманітті графічних користувацьких інтерфейсів до нього для всіх платформ, в підтримці IDE і у використанні для бізнесу.
Pro Git чотири роки тому не знав ні про що з цього.
Одна з головних цілей нового видання це додати в нього опис усіх цих нових меж в Git спільноті.

Спільнота відкритого коду використовуючи Git також отримала піднесення.
Коли я вперше сів писати книгу близько п'яти років тому (видання першої версії потребувало певного часу), я лише розпочав працювати в дуже маловідомій компанії, де розробляв сайт для розгортання (hosting) Git під назвою GitHub.
На час публікації було близько декількох тисяч людей, що використовували сайт, і лише четверо нас, хто підтримував його.
Під час написання цього вступу, GitHub анонсував наш 10 мільйонний проект, та близько 5 мільйонів зареєстрованих облікових записів і коло 230 працівників.
Подобається вам це чи ні, GitHub сильно змінив ділянки спільноти відкритого коду, що навряд чи було можливо, коли я сів писати перше видання.

Я написав невеличку секцію в оригінальній версії Pro Git про GitHub, як приклад сайту розгортання Git, з яким мені ніколи не було комфортно.
Мені не дуже подобалось, що я пишу книжку, яка на мою думку є по суті відкритим ресурсом, і водночас розповідаю в ній про свою компанію.
Хоч я й досі не люблю цей конфлікт інтересів, важливість GitHub в Git спільноті незаперечна.
Замість прикладу Git хостингу, я вирішив перетворити цю частину книги в більш глибокий опис того чим є GitHub і як ефективно використовувати його.
Якщо ви збираєтесь вивчати як використовувати Git, то знання того як користуватись GitHub допоможе вам стати частиною величезної спільноти, котра дуже цінна незалежно від того який Git хост ви вирішите використовувати для власного коду.

Інша велика зміна з моменту останнього видання, це розробка та розширення протоколу HTTP для мережевих операцій Git. Більшість прикладів у книзі були змінені з SSH на HTTP, бо він набагато простіший.

Це вражаюче -- спостерігати за тим, як протягом останніх років Git виріс з порівняно маловідомої системи контролю версій в домінуючу, комерційну систему з відкритим вихідним кодом. Я щасливий що Pro Git добре спрацювала, і також здатна бути однією з кількох технічних книжок в магазині, яка одночасно успішна та з повністю відкритим кодом.

Я сподіваюсь вам сподобається оновлена версія Pro Git;
